Subject: Hledáme přednášející na Python konferenci v Praze v červnu


Vážené kolegyně, vážení kolegové,

Píši vám za organizační tým české konference věnované programovacímu jazyku
Python, kterou pořádáme na začátku června 2017 v Praze.

Snažíme se na jednom místě spojit veškerou veřejnost kolem Pythonu a daří se
nám oslovit odborníky z praxe i úplné začátečníky.

Naše konference je velice inkluzivní a přátelská. Zde posílám odkaz na webovou
stránku akce, kde můžete krom aktuálních informací najít i ohlasy z minulého
ročníku:

    https://cz.pycon.org/2017/

Všechny z vás, kteří se ve výuce nebo i mimo ni věnujte Pythonu, bych velice
rád pozval k účasti na konferenci, a to především jako přednášející.
Python je velmi oblíbený i v akademické sféře a rádi bychom tedy její zástupce
měli i na letošním ročníku.

Věřím, že pracujete na zajímavých věcech, o které byste se mohli s účastníky
podělit. Také by určitě mohlo být zajímavé si poslechnout postřehy z
pedagogického prostředí, například jak se vám osvědčilo Python vyučovat.
Publikum konference by takové poznatky jistě přijalo s nadšením.

Vzhledem k mezinárodnímu publiku je PyCon CZ primárně v angličtině, ale
konference letos přijímá i přednášky v češtině/slovenštině a nabízí pomoc s
přípravou začínajícím speakerům. Řečníci mají navíc vstup zdarma.

Na této stránce najdete bližší informace k přednáškám a také přihlašovací
formulář pro přednášku či workshop (přednášek je možné přihlásit i více,
vybereme nejlepší):

    https://cz.pycon.org/2017/proposals/

Uzávěrka přihlášek na přednášky (CfP) je 17. dubna 2017.

Budeme velmi rádi, pokud se s některými z vás na konferenci potkáme.

S pozdravem
XXX